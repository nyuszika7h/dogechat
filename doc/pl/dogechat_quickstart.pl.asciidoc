= DogeChat szybki start
:author: Sébastien Helleu
:email: flashcode@flashtux.org
:toc2:
:toc-title: Spis treści
:max-width: 100%


Tłumaczenie:

* Krzysztof Korościk <soltys@szluug.org>, 2009-2015


[[start]]
== Uruchamianie DogeChat

Zalecanym emulatorem terminala dla X (ale nieobowiązkowym) jest rxvt-unicode
(posiada dobre wsparcie UTF-8, oraz nie ma problemów z domyślnymi skrótami
klawiszowymi).

Wywołaj z terminala:

----
$ dogechat
----

[[help_options]]
== Pomoc online / opcje

DogeChat posiada pomoc dla wszystkich komend, wystarczy wywołać:

----
/help
----

Aby otrzymać pomoc dla konkretnej komendy wpisz:

----
/help komenda
----

Do ustawiania opcji służy:

----
/set config.sekcja.opcja wartość
----

(gdzie `config` jest nazwą konfiguracyjną (`dogechat` dla rdzenia, lub nazwa
wtyczki), `sekcja` sekcja pliku konfiguracyjnego, oraz `opcja` nazwa opcji).

DogeChat natychmiast używa nowej wartości (*nigdy* nie musisz restartować DogeChat
po zmianach w ustawieniach).

Możesz użyć `/set` z częściową nazwą zmiennej oraz dziką kartą "*" na początku
lub końcu, aby wyświetlić wszystkie opcje zawierające te litery.
Na przykład:

* wyświetli wszystkie opcje (DogeChat oraz wtyczek):

----
/set
----

* wyświetli opcje DogeChat:

----
/set dogechat.*
----

* wyświetli opcje wtyczki IRC:

----
/set irc.*
----

Możesz wyświetlić pomoc dla opcji dzięki `/help`, na przykład:

----
/help dogechat.look.highlight
----

Wszystkie ustawienia są zapisywane podczas wyjścia z DogeChat (lub za pomocą
komendy `/save`, która wymusza zapisanie opcji).

Możesz edytować ręcznie pliki konfiguracyjne (*.conf) i przeładować je za pomocą
komendy `/reload`, jeśli nie chcesz użyć komendy `/set`.

[[core_vs_plugins]]
== Rdzeń vs wtyczki

"Rdzeń" DogeChat jest używany tylko do wyświetlania danych na ekranie oraz
interakcji z użytkownikiem, oznacza to, że rdzeń dogechat bez wtyczek jest
bezużyteczny (wierni użytkownicy: IRC był częścią rdzenia dla wersji ≤ 0.2.6).

Wszystkie protokoły sieciowe jak IRC są dostarczane w oddzielnych wtyczkach.

Użyj komendy `/plugin` do wyświetlenia załadowanych wtyczek, powinieneś zobaczyć
na liście "irc" oraz inne wtyczki.

[[add_irc_server]]
== Dodawanie serwera IRC

Możesz dodać serwer IRC za pomocą komendy `/server`, na przykład:

----
/server add freenode chat.freenode.net
----

Jak zawsze w razie wątpliwości dostępna jest pomoc:

----
/help server
----

[[irc_server_options]]
== Ustawianie własnych opcji dla serwerów IRC

DogeChat używa domyślnych wartości dla wszystkich serwerów ("fall backs"), jeśli
nie określisz konkretnej wartości dla opcji serwera.
Te domyślne opcje to "irc.server_default.*".

Dla każdej opcji serwera DogeChat używa jej wartości jeśli jest zdefiniowana (nie
"null"). W przeciwnym przypadku DogeChat używa wartości domyślnych ("irc.server_default.xxx").

Na przykład znajdują się tam domyślne nicki (bazujące na Twoim loginie un*x),
możesz je zmienić dla serwera freenode następującą komendą:

----
/set irc.server.freenode.nicks "mójnick,mójnick2,mójnick3,mójnick4,mójnick5"
----

Ustawienie nazwy użytkownika i imienia:

----
/set irc.server.freenode.username "Moja nazwa użytkownika"
/set irc.server.freenode.realname "Moje imię"
----

Aby włączyć automatyczne łączenie się z serwerem przy starcie:

----
/set irc.server.freenode.autoconnect on
----

W celu połączenia z użyciem SSL:

----
/set irc.server.freenode.addresses "chat.freenode.net/7000"
/set irc.server.freenode.ssl on
----

Jeśli SASL jest dostępny na serwerze, można użyć go do uwierzytelnienia (zostaniesz
zidentyfikowany przed wejściem na kanał):

----
/set irc.server.freenode.sasl_username "mójnick"
/set irc.server.freenode.sasl_password "xxxxxxx"
----

Żeby wykonać komendę po połączeniu z serwerem, na przykład uwierzytelnienie
przez nickserv (tylko jeśli nie uwierzytelniasz się przez SASL):

----
/set irc.server.freenode.command "/msg nickserv identify xxxxxxx"
----

[NOTE]
Opcja 'command' może zawierać wiele komend, należy je oddzielić ';' (średnik).

Aby automatycznie wejść na kanały po połączeniu z serwerem:

----
/set irc.server.freenode.autojoin "#kanał1,#kanał2"
----

Aby usunąć wartość dla opcji serwera, używając w zamian wartości domyślnej,
na przykład, aby używać domyślnych nicków (irc.server_default.nicks):

----
/set irc.server.freenode.nicks null
----

Inne opcje: możesz ustawić pozostałe opcje za pomocą komendy ("xxx" to
nazwa opcji):

----
/set irc.server.freenode.xxx wartość
----

[[connect_to_irc_server]]
== Łączenie się z serwerem IRC i automatyczne wchodzenie na kanały

----
/connect freenode
----

[NOTE]
Ta komenda może być użyta do utworzenia i połączenia się z nowym serwerem bez
użycia komendy `/server` (czy mam powtarzać, że pomoc dla tej komendy można
uzyskać dzięki `/help connect` ?).

Domyślnie bufory serwerów są połączone z buforem DogeChat 'core'. Aby przełączać
się pomiędzy buforem 'core' a buforami serwerów możesz użyć key[ctrl-x].

Jest możliwe wyłączenie automatycznego łączenia buforów serwerów, aby mieć
oddzielne bufory dla serwerów:

----
/set irc.look.server_buffer independent
----

[[join_part_irc_channels]]
== Wchodzenie/wychodzenie z kanałów IRC

Wejście na kanał:

----
/join #kanał
----

Wyjście z kanału (zostawiając otwarty bufor):

----
/part [wiadomość pożegnalna]
----

Zamknięcie bufora serwera lub kanału (`/close` jest aliasem `/buffer close`):

----
/close
----

[[irc_private_messages]]
== Prywatne wiadomości IRC

Otworzenie bufora i wysłanie wiadomości do innego użytkownika (nick 'foo'):

----
/query foo to jest wiadomość
----

Zamykanie prywatnego bufora:

----
/close
----

[[buffer_window]]
== Zarządzanie buforami/oknami

Bufor jest to element łączący wtyczkę z numerem, kategorią,
oraz nazwą. Zawiera on dane wyświetlane na ekranie.

Okno jest widokiem na bufor. Domyślnie jedno okno wyświetla jeden bufor.
Jeśli podzielisz ekran, ujrzysz wiele okien z wieloma buforami jednocześnie.

Komendy do zarządzania buforami i oknami:

----
/buffer
/window
----

(Nie będę powtarzać, że możesz uzyskać pomoc za pomocą /help na tych komendach)

Na przykład, aby pionowo podzielić ekran na małe okno (1/3 szerokości),
oraz duże okno (2/3), użyj komendy:

----
/window splitv 33
----

[[key_bindings]]
== Skróty klawiszowe

DogeChat używa domyślnie wiele klawiszy. Wszystkie z nich są w dokumentacji,
ale powinieneś znać przynajmniej kilka najprzydatniejszych:

- key[alt-]key[←]/key[→] lub key[F5]/key[F6]: przełącza na poprzedni/następny
  bufor
- key[F7]/key[F8]: przełącza na poprzednie/następne okno (jeśli ekran jest
  podzielony)
- key[F9]/key[F10]: przewija pasek z tematem kanału
- key[F11]/key[F12]: przewija listę z nickami
- key[Tab]: dopełnia tekst w pasku danych wejściowych, dokładnie jak w terminalu
- key[PgUp]/key[PgDn]: przewija tekst w obecnym buforze
- key[alt-a]: skocz do bufora z aktywnością (w hotliście)

Zgodnie z Twoją klawiaturą i/lub potrzebami, możesz zmienić przypisanie
dowolnego klawisza do komendy używając komendy `/key`.
Przydatnym skrótem jest key[alt-k] do odnajdywania kodów klawiszy.

Na przykład, aby przypisać key[alt-!] do komendy `/buffer close`:

----
/key bind (wciśnij alt-k) (wciśnij alt-!) /buffer close
----

Otrzymasz w linii poleceń:

----
/key bind meta-! /buffer close
----

Aby usunąć klawisz:

----
/key unbind meta-!
----

[[plugins_scripts]]
== Wtyczki/skrypty

W niektórych dystrybucjach, jak np Debian, wtyczki są dostarczane jako oddzielne
pakiety (jak dogechat-plugins).
Wtyczki są automatycznie ładowane, kiedy zostaną wykryte (proszę spojrzeć do
dokumentacji DogeChat, aby się dowiedzieć jak ładować/wyładowywać wtyczki lub
skrypty).

Dostępne jest wiele zewnętrznych skryptów (od społeczności), możesz je pobrać
i zainstalować za pomocą komendy `/script`, na przykład:

----
/script install iset.pl
----

Więcej informacji można uzyskać wykonując komendę `/help script`.

Listę skryptów dostepnych dla DogeChat można uzyskać wywołując komendę `/script`
lub pod adresem https://dogechat.org/scripts

[[more_doc]]
== Więcej dokumentacji

Możesz teraz używać DogeChat oraz przeczytać FAQ/dokumentację w razie innych pytań:
https://dogechat.org/doc

Miłej pracy z DogeChat!
